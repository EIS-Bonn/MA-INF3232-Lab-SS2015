سفر من و خانواده ام  در تاریخ 31 مرداد به سوی گیلان و رشت آغاز شد و تا 2 شهریوربه طول انجامید , برای اقامت هتل پنج ستاره کادوس را از طریق مراجعه به سایت و دیدن امکانات آن انتخاب نمودیم  زمان ورود به هتل با ساختمان در حال باز سازی و محوطه پر از نخاله و مصالح ساختمانی مواجه شدیم . راهروی ورودی هتل و لابی و Reception آن به هتل شبیه نبود چه برسد به ستاره دار بودن آن . معمولا در هتل های ستاره دار آن هم از نوع پرستاره یکی از قوانین احترام به مسافرین داشتن پرسنل با Carrier یا به قول خودمان گاری های حمل چمدان تا اتاق مسافر است که این هتل فاقد هر دو اینها بود . و این آزادی را به ما دادند که خودمان چمدان هامان را حمل کنیم .
  سیستم تهویه مطبوع  نصب شده در اتاق را با پوششی از رسوبات آب و نمک تزئین نموده بودند و هنگام خروج هوای خنک نیز با پاشیدن آب از سیستم تهویه مطبوع به سرو و صورتمان یک فضای بسیار طبیعی و شمال گونه ای را برای ما ایجاد نموده بود .
  در قسمت سرویس های بهداشتی و حمام نیز ما با یک دوش مدرن اما با سوراخ های رسوب گرفته مواجه شدیم , جالب است صبر و شکیبایی ما را با دسترسی دیر هنگام به آبگرم آزمودند.
  جالب تر اینکه میدانستند ما از شهر دود و آلودگی تهران آمده ایم به همین منظور برای اینکه احساس غریبی نکنیم و حس کنیم در خانه مان هستیم دستور داده بودند  شیشه های پنجره هایمان را پاک نکنند. 
  اولین نهارمان را در رستوران هتل صرف کردیم شخص من آن چنان شوق خوردن ماهی سفید با برنج را داشتم که لصلا متوجه نشدم  سفارش گران قیمت من با یک نو آور در آشپزی فاقد نمک ادویه و هر نوع طمع دهند است . بی نظیره  این ابتکارات سر آشپز و مدیریت رستوران بی نظیره .
  در تمام وب سایت هایی که تبلیغ این هتل را نمودند موارد زیر نیز قید شده است :
  امکانات هتل
   استخر بود  ( شاید بوده ما خبر نداشتیم  	 سونا ( با عرض پوزش پس از بازسازی )
   جکوزی ( با عرض پوزش پس از بازسازی )	 بیلیارد ( با عرض پوزش پس از بازسازی )
   سالن تنیس ( با عرض پوزش پس از بازسازی )	 سالن بدنسازی ( با عرض پوزش پس از بازسازی )
   کافی شاپ (بود  ولی با چمن های کچل و قهوای)
  کافی نت ( با عرض پوزش پس از بازسازی )
  رستوران (بله بود توضیح دادم )	
  رستوران فضای باز  (منظور کافی شاپ است ؟ )
  رستوران سنتی ( منظورتان آنجاست که تخت هم بود بله بود  )
  مرکز خرید   ( با عرض پوزش پس از بازسازی )
  فضای سبز ( تا فضای سبز را چه تعریف کنیم )
  خشکشویی    خبر ندارم چون نیازی به آن نداشتیم 
  تاکسی سرویس  ( مورد استفاده نداشتیم )
  اینترنت بی سیم ( بله بود اما سیم نداشت )
  پارکینگ اختصاصی ( تا منظور از اختصاصی چه باشد	 کتابخانه   نمی دانم , چون قرار نبود در سفر کتاب بخوانیم 
  استخر روباز(بله ,اما اجاره داده بودند)	
  رستوران فست فود   اگر پیدا کردید به ما هم بگویید
  ماهواره ( نتوانستم ادامه حریم سلطان را ببینم )
  خودپرداز   من و همراهانم ندیدیم 
  نمازخانه  ترجیح میدهم در تنهایی عبادت کنم 
  
  نوع برخورد کارمندان پذیرش خوب بود ایرادی نیست , نوع سرویس دهی صبحانه تا به این سفر این گونه پذیرایی مفصل و پر محتوی ندیده بودم و نخواهم دید, خارجی ها به خصوص ترکیه ای ها بیایند ببینند و یاد بگیرند.
  و اما سخن به آخر می برم  تعمیرات برای هر ساختمانی پیش می آید اما مدیر عامل یا صاحب هتل عزیز و گرامی  می توانستید از سود حاصله از مسافر در حین بازسازی و تعمیرات بگذرید و اول هتل را همانند آنچه در سایت ها و تبلیغات است باز سازی شده و تکمیل شده و تمیز کنید و بعد در اختیار مسافرین و هموطنان خود قراربدهید . ما که  شوکه شدیم سایرین را نمی دانم .
  راستی مازراتی قرمز خوشرنگی هم آنجا پارک شده بود. همخوانی عجیبی با هتل داشت !!!!
2