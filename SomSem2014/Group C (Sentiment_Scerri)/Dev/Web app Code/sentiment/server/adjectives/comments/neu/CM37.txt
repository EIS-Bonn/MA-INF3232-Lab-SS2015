با سلام،
  اوائل بهمن ماه ، به اتفاق خانواده، مهمان اين هتل بوديم. از هفته قبل (شايد هم 10 روز) دو اطاق دو تخته و يك سوئيت براي 4 نفر رزرو كرده بوديم.  در بدو ورود شرايط يكي از اطاقها به قدري بد بود كه با مقاديري بحث اطاق را با يك سوئيت عوض كردند. 
  
  سوئيتي كه از اول به ما تخصيص داده شده بود، توالتش گرفته بود و دو روزي بايد به بقيه اطاقها براي قضاي حاجت مراجعه ميكرديم. براي من كه بچه كوچك داشتم مشكل بود. 
  
  تلفن بوق نداشت و برخلاف آن چه كه از ابتدا گفته شده بود،‌كتري هم درسوئيت نبود. ديوارهاي دستشويي در چندين نقطه سوراخ شده بود. كانالهاي تلويزيون فقط چند استان و شبكه هاي سراسري (غير ديجيتال) و آي فيلم را ميگرفت و نه تنها از شبكه هاي ماهواره اي ، از شبكه هاي ديجيتال ديگر هم در اطاق ها خبري نبود. (ظاهرا تنها در لابي تعدادي پخش ميشد). 
  
  يخچال خالي بود و خبري از ميني بار در اطاقها نبود. 
  در مورد رستوران آن، غذا ها بد نبود و با در نظر گرفتن قيمت منصفانه بود ، اما متاسفانه خدمه رستوران واقعا از رستوران داري (نظافت ميزها، چيدن آنها، گذاشتن سرويس، ارائه به موقع غذا ها ، پر كردن ظروف سلف سرويس يا بوفه وقتي خالي ميشدند) خبري نداشتند و بابت مسائل فوق بايد دائما از آنها ميخواستيد تا اين كار را برايتان انجام دهند. 
  
  در كل هتلي بود كه پتانسيل هاي بالايي داشت اما درست مديريت نميشد. البته ظاهرا مديريت تازه عوض شده بود و مديريت جديد اگر ميخواهند هتل را هتل كنند (نه يك مهمانسراي سازماني) به مسائل فوق توجه خواهند نمود. 
  
  ضمنا اين را هم بگويم كه (البته بعد از مقداري بحث) پذيرفتند كه ما به التفاوت اطاق با سوئيت را دريافت نكنند. نفرات پشت كانتر پذيرش با مسافرين همراهي ميكردند و در حد امكان سعي ميكردند با زبان خوش با مسافرين سلوك كنند.. خدمه هتل كه اكثرا محلي بودند خونگرم ولي كمي حواس پرت بودند.
3